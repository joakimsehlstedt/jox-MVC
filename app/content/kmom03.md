Kmom03: Bygg ett eget tema
------------------------------------
 
###Introduktion###
Kmom03 fokuserade på att utveckla lite mer avancerade användargränssnitt och var en rolig och ögonöppnande uppgift.

###Utförande###
**Tankar kring CSS ramverk** - Jag bekantade mig, i en av de tidigare kurserna, med ett enklare grid-system som heter Skeleton. Det är den enda tidigare erfarenheten jag har av det som vi gick igenom i kmom03. Jag är helt såld på CSS ramverk och responsive design. Det lilla jag har kollat in sedan tidigare och det jag lärt mig nu gör mig övertygad att det är så här jag vill designa front-end från och med nu.

**LESS, lessphp och Semantic.gs** - Mycket intressant med LESS, jag hade ingen aning om detta språk före kursmomentet. Helt plötsligt blir front-end utveckling mycket mer intressant för mig personligen. Funktioner och variabler i CSS, wow! Implementeringen av serverside LESS pre-processorn stylephp tycker jag funkar riktigt bra. Tog en liten stund att lära sig att felsöka, men när jag fått klämm på det så var det snabbjobbat. Semantic.gs känns som ett robust gridsystem. Vid första anblick känns det mer lättjobbat och implementerbart än Skeleton som jag jobbat med tidigare.

**Gridbaserad layout** - Vertikalt gridtänkande var jag bekant med sedan innan men det horisontella var något nytt för mig. Det vertikala känns som en självklarhet nu, varför uppfinna hjulet igen? Det horisontella har mer en estetisk funktion för mig, men det känns proffsigt och städat att också ha koll på de horisontella linjerna.

**Font Awesome, Bootstrap och Normalize** - Font Awesome var ännu en överraskning för mig, funkar riktigt bra. Jag kommer förmodligen använda detta mycket framöver. Ett till hjul man slipper uppfinna. Bootstrap hann jag inte dyka in i så där jättemycket förutom de kopierade implementeringar vi gjorde i uppgiften, men det ser också väldigt genomarbetat ut. Normalize är ett måste. Jag har tidigare använt små kortare normalisers, men den här helomfattande versionen känns riktigt användbar.

**Mitt eget tema** - Mitt eget tema baserade jag grovt på uppgiften vi gjorde. Jag la inte så mycket tid på att komma på en fräsch design utan fokuserade mest på att implementerade funktionerna och deras delar.

**Extrauppgiften** - Hann inte med extrauppgiften men planerar att sätta igång med GitHub så snart jag får några timmar över.

###Egen reflektion###
Intressant uppgift med många små godbitar att lägga i verkygslådan. Tack för dessa, de gav mig nytt personligt intresse för HTML/CSS sidan.

