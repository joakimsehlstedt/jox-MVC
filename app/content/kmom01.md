Kmom01: PHP-baserade och MVC-inspirerade ramverk
------------------------------------
 
Ok, då har vi satt igång med PHPMVC kursen. Efter att ha läst lite om vad MVC handlar om så blir jag inspirerad att dyka ner i dessa för mig nya programmerings modeller. MVC känns helt klart viktigt och utan att vara för insatt så ser man lätt att det är ett mycket användbart koncept. 

Jag kan känna att i slutet på förra kursen (oophp) började kodbasen man byggt upp anta en stor och ganska ohållbar form, något måste justeras. Det är här kunskaper som MVC är ovärderliga. Tillsammans med en djupare dykning i objektorienterad programmering kan man urskilja en snyggare och mer skalbar form på kodbasen. Jag hoppas får mer känsla och grepp om dessa filosofier och kunskapen att implementera detta på min egen kod.

Boken "PHP Objects, Patterns, Practice" känns riktigt bra, det lilla vi har läst. Repetitionen av objekt, klasser och metoder var mycket upplysande. Jag tycker, när det gäller programmerings principer, att det är en nödvändighet att få samma sak förklarat från ett antal olika källor. Lite fastnar här och lite ifrån där, tillsammans bildar jag mig en egen förståelse för problemställningarna. Jag är bekant med många av de mer avancerade begrepp som lektionen går igenom men jag är långt ifrån bekväm med att använda dessa. Det känns som man måste djupdyka i avancerad programmering och för varje dag man jobbar vidare plockar man upp småbitar och ens implementeringskapacitet ökar lite hela tiden.

Det var ganska mycket att läsa på den här uppgiften, men merparten gav matnyttig information och kunskap. Ett annat exempel på detta var artikeln PHP The Right Way, som med både tips och "regler" rätade ut en hel del frågetecken och fick mig att spendera ett par timmar på att få xdebug att fungera. Xdebug tillsammans med en gratisversion av MacGDBp verkar vara riktigt användbart. Numera består min utvecklingsmiljö av MAMP, Netbeans, (lite textwrangler), Safari, Chrome, Firefox, FileZilla och MacGDBp med Xdebug.

Anax-MVC gav en snabbstart i MVC tänkande. Lösningarna och kodbasen börjar bli ganska avancerade nu. Spännande, men väldigt utmanande och krävande. Vi är förbi de snabba HTML/PHP lösningarna och anropar klasser och metoder från höger och vänster. Jag kan skönja MVC tänket men det känns fortfarande ganska diffust. Anax-MVC känns vid första anblick genomarbetat och förtroendeingivande. 

Jag har lite tidigare erfarenhet av ramverk, då jag jobbat lite med Joomla. Jag höll mig dock borta från all programmering så när som på CSS o HTML så jag fick ingen känsla för själva koden. 

42 Testet har ännu inte blivit publicerat, så jag får avvakta lite.

